---
title: "Tutkijan digitaalinen minimalismi"
subtitle: 

author:
  first_name: Vesa
  last_name: Välimäki

# Summary for listings and search engines
summary: Tutkijoille suunnattuja sosiaalisen median palveluita ja viestintäkanavia on runsaasti. Tässä tekstissä perustelen miksi valitsin niistä omaan käyttööni neljä.

# Link this post with a project
projects: []

# Date published
date: "2020-12-26T00:00:00Z"

# Date updated
lastmod: "2020-12-26T00:00:00Z"

# Is this an unpublished draft?
draft: false

# Show this page in the Featured widget?
featured: false

# Featured image
# Place an image named `featured.jpg/png` in this page's folder and customize its options here.
image:
  caption: ''
  focal_point: ""
  placement:
  preview_only: false

authors:
- admin

tags: ["kotisivut"]

categories: ["tutkimusviestintä"]

copyright_license:
  enable: true
  allow_derivatives: true
  share_alike: false
  allow_commercial: true
  notice: ''

toc: false

---

Tutkijoille on olemassa runsaasti erilaisia sosiaalisen median palveluita ja mahdollisuuksia viestintään. Jonkinlaista valintaa on siis syytä tehdä. Tässä tekstissä kerron, miten päädyin rajaamaan käyttööni vain tietyt palvelut.

Päädyin pohdinnoissani kliseiseen lopputulokseen: *laatu korvaa määrän*[^1]. Haluan keskittyä vain muutamiin viestintäkanaviin pitämällä profiilini niissä mahdollisimman ajantasalla. Lisäksi haluan panostaa sellaisiin kanaviin, joiden toimintalogiikan näen pitkäjänteisenä. Esimerkiksi tutkijoiden suosituimmat "somet" ovat tässä mielessä arveluttavia.

Muutama vuosi sitten talouslehti [Forbesin kolumnissa](https://www.forbes.com/sites/drsarahbond/2017/01/23/dear-scholars-delete-your-account-at-academia-edu/) tutkijoita kehotettiin poistamaan profiilinsa yhdestä suosituimmista tutkijoiden sosiaalisen median palveluista (Academia.edu). Tämä käynnisti keskustelun näiden palveluiden (em. lisäksi ResearchGate) toimintalogiikan kestävyydestä. Tukevatko nämä kaupalliset palvelut tieteen arvoja? Mitä jos tukisimme *kestävää avointa julkaisemista* näiden sijaan?

Toinen kirjoituksessa mainittu näkökulma on kysymys siitä, minkälaista kulttuuria ne rakentavat tutkimusmaailmaan.

Edellä mainitut palvelut tarjoavat tutkijoille uudenlaisia mahdollisuuksia vertailla itseänsä muihin tutkijoihin. Molemmat palveluista laskevat oman logiikkansa mukaan tutkijalle uuden arvosanan ja palkitsevat tutkijaa profiiliin laitettavilla palkinnoilla. Myös aktiivisuus näillä sivustoilla palkitaan. Tutkimusmaailma on välillä ankaraa tuolileikkiä, mutta silti pohdin kuinka tarpeellista on tällainen [jatkuvan kilpailun korostaminen.](https://www.chronicle.com/article/metrics-mania/)

Ongelmat ovat toki laajempia kuin yksittäiset sosiaalisen median palvelut. Ehkä kuitenkin voi miettiä, ovatko nämä palvelut oikeasti tärkeitä itselle vai tuoko niiden ylläpitäminen vain ylimääräistä stressiä.

Näillä palveluilla on myös monia hyviä puolia kuten tutkimusjulkaisujen avoin jakaminen ja verkostoituminen. Haluan kuitenkin uskoa, että näille on paremmat vaihtoehdot. Nämä seuraavat valitsemani neljä palvelua eivät ole täydellisiä, mutta mielestäni hyvää siirtymää eteenpäin.

**Kotiyliopiston tutkimusportaali**

Ensi vuonna aukeava Tampereen yliopiston tutkimusportaali käyttää samaa Elsevierin tuottamaa ohjelmistoa kuin [Helsingin yliopisto](https://researchportal.helsinki.fi). Se on ihan pätevän näköinen palvelu, vaikka käyttökokemukseni perustuu vasta omien tietojen muokkaamiseen. Julkaisut näkyvät selvästi ja avointa julkaisemista tuetaan. Lisäksi palvelu kerää tietoa kaikenlaisesta pöhinästä, mitä tutkimusjulkaisuista käydään esim. Twitterissä ja Facebookissa.

**[ORCID-iD](https://orcid.org)**

ORCID on hieno palvelu, ja ehdottomasti kehitystä positiiviseen suuntaan tutkimusmaailmassa. Se on ilmainen palvelu, joka tarjoaa tutkijoille henkilökohtaisen numerosarjan käyttöönsä. Tätä numerosarjaa voi käyttää omissa julkaisuissaan, jolloin palvelu kerää kaikki omat julkaisut yhteen paikkaan (esim. [oma profiili](https://orcid.org/0000-0001-8537-9686)). Sen käytöstä on ainakin Suomessa tullut jo normi. Yksi hieno puoli palvelussa on se, että omaa profiilia voi tulevaisuudessa päivittää em. kotiyliopiston tutkimusportaalin avulla automaattisesti.

**Google Scholar**

Tämä on tällainen pakollinen paha, josta kaikki julkaisusi todennäköisesti löytyy jo valmiiksi. Sinne voi myös luoda [oman profiilin](https://scholar.google.com/citations?user=ZaKXCGkAAAAJ). Kun joku löytää julkaisusi kyseisen palvelun kautta, niin hän pääsee sieltä profiiliisi. Omaan profiilin voi laittaa myös linkin omille kotisivuilleen.

**Omat kotisivut**

Kerroin perusteistani omaan kotisivun tekemiseen [aikaisemmassa postauksessani](https://www.vesavalimaki.fi/fi/post/omat-kotisivut/). En tiedä onko oma sivusto tutkijalle kuinka välttämätön, mutta toisaalta se täydentää hyvin näitä muita palveluita. Se tarjoaa hieman vapaammat itsensä esittämiseen täällä netin maailmassa. Lisäksi se tarjoaa toimivan vaihtoehdon jakaa omia tutkimusjulkaisujaan avoimesti. Joillekin oman sivuston korvike voi olla esimerkiksi Twitter. 

Joka tapauksessa oma digitaalinen jalanjälki kannattaa ottaa haltuun. Suosittelen kuitenkin olemaan varovainen liian monen palvelun käytön suhteen. Palveluiden laatu vaihtelee ja osan toimintalogiikka herättää kysymyksiä niiden pitkäjänteisyydestä.

[^1]: Samankaltaista argumentointia löytyy professori Cal Newportin kirjasta *Digital Minimalism: Choosing a Focused Life in a Noisy World* (2019).