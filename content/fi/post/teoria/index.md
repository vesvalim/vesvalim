---
title: Mikä ihmeen teoria?
subtitle:

# Summary for listings and search engines
summary: Mihin tarvitsen teoriaa yhteiskuntatieteellisessä tutkielmassa? Mitä siitä hyödyn? Yritän vastata näihin kysymyksiin tässä luentooni perustuvassa tekstissäni.

# Link this post with a project
projects: []

# Date published
date: "2021-02-12T00:00:00Z"

# Date updated
lastmod: "2021-02-12T00:00:00Z"

# Is this an unpublished draft?
draft: false

# Show this page in the Featured widget?
featured: false

# Featured image
# Place an image named `featured.jpg/png` in this page's folder and customize its options here.
image:
  caption: ''
  focal_point: ""
  placement:
  preview_only: false

authors:
- admin

tags: ["teoria", "laadullinen analyysi"]

categories: ["tutkimusvinkit"]

copyright_license:
  enable: true
  allow_derivatives: true
  share_alike: false
  allow_commercial: true
  notice: ''

---

Teorian rooli yhteiskuntatieteellisessä tutkimuksessa on välillä sumea, joten ei ole mikään ihme, jos sen kanssa on hieman hukassa. Yhteiskuntatieteissä ei ole olemassa yhtä tiettyä suhtautumista teoriaan (teorioiden lukumäärästä puhumattakaan), joten tässä tekstissä painottuu oma näkökulmani[^1] siihen, mikä teoria on ja minkälainen on sen rooli tutkimuksessa. 

Yksinkertaistan teorian roolin tekstissäni kolmeen näkökulmaan: 1) teoriaa ei pääse pakoon, 2) teoria inspiroi ja 3) teoria on pidettävä hallinnassa. Kirjoitin tämän tekstin itselleni pohjustukseksi lyhyeen luentooni[^2], jonka pidin yhteiskuntatieteellistä tutkielmaa tekeville. Olen koonnut alaviitteisiin lähteitä, joita lukemalla saa kokonaisvaltaisemman kuvan aiheesta. Otan mielelläni vastaan kommentteja ja muuta palautetta.

## Teoriaa ei pääse pakoon

Olet käymässä museossa kaverisi kanssa, joka opiskelee taidehistoriaa. Pysähdytte katsomaan yhdessä taulua, joka herättää välillänne mielenkiintoista keskustelua. Keskustelun jatkuessa huomaatte kuitenkin tulkitsevanne kyseistä taulua aivan eri näkökulmista. Kun taidehistoriaa opiskeleva kaverisi osaa kiinnittää huomionsa taulun historialliseen kontekstiin, niin yhteiskuntatieteiden opiskelijana kiinnität ehkä huomiosi taulun hahmoihin ja heidän vuorovaikutukseensa. Ehkä mieleesi tulee yhteiskuntaluokka, sukupuoliroolit tai vaikkapa [Goffmanin teatterimetafora](https://youtu.be/6Z0XS-QLDWM). Joka tapauksessa tulkintanne on hyvin erilainen.

{{< figure src="status.jpg" width="90%" >}}

Tulkitsemme siis asioita eri tavalla ja tulkintaamme vaikuttaa se, minkälaisessa ympäristössä elämme ja olemme eläneet. Yhteiskuntatieteissä tästä näkökulmasta käytetään usein käsitettä *havaintojen teoriapitoisuus*. Hahmotamme maailmaa aina jollain näkökulmalla. 

Tätä tapahtuu myös arjessamme: teemme kaiken aikaa selkoa ympäröivästä maailmastamme käyttämällä erilaisia yleistyksiä. Jos näemme kadulla polvillaan olevan ihmisen, jonka edessä on muutaman kolikon sisältävä kahvikuppi, niin todennäköisesti ajattelemme hänen kerjäävän rahaa. Esitämme siis teorian, yleistyksen, siitä mitä havaintomme tarkoittaa.

**Teoriaa ei siis pääse pakoon**. Meidän on mahdotonta lähestyä omaa aineistoamme mitenkään puhtaalta pöydältä, ilman ennakkokäsityksiä[^3]. Tästä syystä teoreettisen viitekehyksen selventäminen on tärkeää: pystymme kertomaan tarkasti, minkälaisesta näkökulmasta asiaa lähestymme.

Yhteiskuntatieteissä katsomme aineistoamme yhteiskuntatieteellisesti. Esimerkiksi se, että osaa havaita tutkimuskohteesta vaikuttavia *sosiaalisia faktoja* Durkheimin tapaan vaatii kouluttautumista tällaiseen näkökulmaan. Kehityspsykologiaa lukenut psykologian opiskelija taas voi nähdä aineistomme eri tavalla, esimerkiksi vanhemmuuden vaikutuksia korostaen. Yhteiskuntatieteellisten teorioiden avulla teemme aineistostamme juuri *yhteiskuntatieteellisiä havaintoja*.

Havaintojen teoriapitoisuus ei kuitenkaan tarkoita sitä, että kaikki olisi täysin subjektiivista. Jos näemme jossain savua, niin toki voimme esittää tälle erilaisia tulkintavaihtoehtoja, mutta *todennäköisesti* se kuitenkin viittaa palamiseen. Havaintomme kohteet onneksi laittavat tulkinnoillemme vastaan[^4]. Oman tutkimuksemme näkökulmasta tämä tarkoittaa sitä, etteivät kaikkien teorioiden mahdollistamat tulkinnat ole yhtä osuvia aineistoomme. Joudumme siis **perustelemaan**, miksi teoreettisesti välittynyt tulkintamme käyttämästämme aineistosta on mahdollisimman osuva[^5].

{{< figure src="smoke.jpg" width="90%" >}}

Tavoitteenamme on siten muodostaa mahdollisimman pätevä käsitys tutkimuskohteestamme. Vaikka havaintomme kohde ei sinänsä muutu, aineistomme pysyy samana, niin silti voimme valottaa sitä erilaisista näkökulmista. Meidän tulee kuitenkin muistaa, että myös muut teoriat voivat valottaa aineistostamme sen erilaisia puolia, ja joku teoria todennäköisesti osaa tehdä sen vielä meidän teoriaamme vakuuttavammin.

Yksi vastaus teorian tarpeeseen on siis se, että tarvitsemme sitä tehdäksemme omasta tutkimuksestamme tarpeeksi vakuuttavaa kriittiselle lukijalle. Arkiset havaintomme ovat myös teoriapitoisia, mutta toisin kuin arkielämässä, tutkimuksessa meidän **täytyy osata perustella**, mistä näkökulmasta lähestymme monimutkaista todellisuutta.
## Teoria inspiraationa

Teoriaa ei kuitenkaan kannata katsoa jonkinlaisena pakollisena harmina, vaan teoriasta on monenlaista hyötyä tutkimuksessa. Yksi tärkeimmistä teorian rooleista on sen mahdollistamat uudet näkökulmat.

Tutkielmasi teoreettinen viitekehys auttaa hahmottamaan aineistoasi sellaisista näkökulmista, joihin arkinen katseesi ei välttämättä pysty. Teoria tarjoaa sinulle eräänlaiset linssit, joiden läpi tarkastella aineistoa. Yhteiskuntatieteellisten linssien avulla olet sensitiivinen juuri yhteiskuntatieteelliselle informaatiolle. Yhteiskuntatieteellisten teorioiden antamat käsitteet kuten *habitus*, *stigma*, *status*, *anomia* ja *kasvotyö* auttavat sinua **sanallistamaan** sellaisia havaintoja, mitä et todennäköisesti olisi huomioinut ennen niihin tutustumista. 

Sellainen yhteiskuntatieteilijä, jolla on tietämystä jo monesta erilaisesta teoriasta, pystyy todennäköisesti hahmottamaan aineistoa aloittelevaa tutkija kokonaisvaltaisemmin monesta erilaisesta näkökulmasta. Hänellä voidaan sanoa olevan enemmän *yhteiskunnallista mielikuvitusta*, koska hän osaa siirtyä hyvin näkökulmasta toiseen. C. Wright Millsin sanoin, hänen ymmärryksensä on kuin "liikkuva prisma, joka kerää valoa mahdollisimman monesta suunnasta"[^10].

{{< figure src="lighthouse.jpg" width="90%" >}}

Havainnollisesti teoriaa voikin ajatella valokeilana, joka johdattaa tutkijaa tarkastelemaan asiaa tietystä näkökulmasta. Teoria siis suuntaa valokeilamaisesti tutkimustasi johonkin suuntaan ja se inspiroi sinua näkemään aineistostasi piirteitä, joita et olisi huomannut ilman sitä. Teoria auttaa myös hahmottamaan asioita ikään kuin aineistosi taustalla. 

Jos sinulla on esimerkiksi 30 haastateltavaa, jotka ovat jaettavissa kahteen eri ryhmään, niin näiden ryhmien vertaileminen jonkun teoreettisen näkökulman inspiroimana voi auttaa sinua näkemään sellaista, mitä et yksittäisistä haastatteluista suoraan nähnyt. Sellaiset asiat, mitä et nähnyt ensilukemalla merkittäväksi, voivat tulla tutkimuksesi päätuloksiksi huomatessasi niiden merkityksen.

Tutkielmasi teoreettinen viitekehys on siten parhaimmillaan inspiraation lähde. Teoria avartaa näkökykyäsi tarjoamalla linssin, jonka kautta aineistoa hahmottaa. Erityisesti yhteiskuntatieteellisessä tutkimuksessa se auttaa sinua olemaan sensitiivinen juuri yhteiskunnallisesta näkökulmasta. Hyvällä teorialla ensinnäkin rajaat näkökulmaasi vakuuttavasti, mutta toiseksi saat siitä yhteiskunnallista mielikuvitustasi rikastavia välineitä aineistosi tarkasteluun. Toisaalta vaarana on se, että teoria supistaa näkökykyäsi ja näet aineistossasi vain teoriaasi sopivia nauloja. Tämän vuoksi teoria täytyykin pitää hallinnassa tutkimuksesi metodin avulla. 

## Teorian pitäminen hallinnassa

Teoria on tarpeellinen ja inspiraatiota antava väline, mutta samalla vaarallinen sellainen. Majakan valokeilan metafora kuvaa hyvin sitä, miten teoria suuntaa katsettasi johonkin suuntaan. Ehkä näemme joitain asioita selvemmin, mutta samalla todennäköisesti meiltä voi jäädä huomioimatta jotain oleellista. Tässä mielessä teorian antamat linssit voivat myös sumentaa näkyvyyttämme[^6]. Meidän kykymme vakuuttaa itsemme jonkun teorian puolesta näkyy hyvin myös tänä päivänä erilaisten salaliittoteorioiden muodossa[^7]. Tutkimuksessa tarvitsemme kuitenkin teoreettiselle viitekehykselle aisat, joiden avulla hallita teoriaa.

{{< figure src="aisat.jpg" width="90%" >}}

Tässä vaiheessa apuun tulee työkalu nimeltä *metodi*. Tutkimuksemme aineisto ei anna mille tahansa teorialle samalla tapaa oikeutusta, vaan se onneksi osaa pätevän metodin avulla antaa ideoillemme myös vastustusta. Kykenemme näin kehittämään ideoitamme vastaamaan siihen, mitä tutkimassamme ilmiössä oikeasti tapahtuu. Hyvän metodin avulla meidän teoriavälittyneet ideat voivat osoittautua huonoiksi. Lisäksi aineisto voi nostaa esiin sellaisia näkökulmia, joita meidän käyttämä teoreettinen viitekehys ei alun perin osannut ottaa huomioon[^8].

Varsinkin laadullisessa tutkimuksessa tällaisia metodisia välineitä on runsaasti. Suosituimpia niistä lienevät aineiston koodaaminen ja jatkuva omien muistioiden kirjoittaminen (memo-writing) aineistosta. Riippumatta siitä, mitä metodia käyttää, tärkeintä näissä on tulla tutuksi aineiston kanssa: osata tunnistaa, mihin aineisto antaa ja ei anna tukea.

Yksi pätevä suhtautumistapa aineiston analyysiin on se, että pyrimme etsimään aineistosta sellaisia tapauksia tai poikkeuksia, jotka eivät sovi meidän teoreettiseen viitekehykseemme[^9]. Näin vastakkainen näyttö ei siis ole meille ensisijaisesti uhka, vaan mahdollisuus paremman teorian kehittämiseen tutkimuskohteestamme.

Teoria tarjoaa sensitiivisyyttä ja se ylipäätään tekee yhteiskuntatieteelliset havainnot mahdollisiksi, mutta samalla sen kanssa oltava tarkkana. Hyvä metodi osaa antaa aineistolle sellaisen roolin, jonka kautta se voi laittaa teorialle vastaan ja myös kehittää sitä eteenpäin.
## Lopuksi

Mutta mikä on teoria? Tämä voi tuntua yllättävältä, mutta tähän kysymykseen ei yhteiskuntatieteissä ole yksiselitteistä vastausta. Esimerkiksi Gabriel Abend[^13] on listannut seitsemän erilaista teorioille annettua merkitystä. Yksi tapa nähdä teoria on seuraava Jeffrey C. Alexanderin kuvio (suom. Heiskala 2012), jossa teoria ja aineisto esitetään jatkumolla.

<center>
<svg xmlns="http://www.w3.org/2000/svg" xmlns:xlink="http://www.w3.org/1999/xlink" version="1.1" width="219px" viewBox="-0.5 -0.5 219 461" style="max-width:100%;max-height:461px;"><defs/><g><path d="M 60 28 L 180 28 M 180 32 L 60 32 M 180 32" fill="none" stroke="#000000" stroke-linejoin="round" stroke-miterlimit="10" pointer-events="all"/><path d="M 120 423.63 L 120 36.37" fill="none" stroke="#000000" stroke-miterlimit="10" pointer-events="stroke"/><path d="M 120 428.88 L 116.5 421.88 L 120 423.63 L 123.5 421.88 Z" fill="#000000" stroke="#000000" stroke-miterlimit="10" pointer-events="all"/><path d="M 120 31.12 L 123.5 38.12 L 120 36.37 L 116.5 38.12 Z" fill="#000000" stroke="#000000" stroke-miterlimit="10" pointer-events="all"/><path d="M 60 428 L 180 428 M 180 432 L 60 432 M 180 432" fill="none" stroke="#000000" stroke-linejoin="round" stroke-miterlimit="10" pointer-events="all"/><rect x="33" y="0" width="185" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 183px; height: 1px; padding-top: 10px; margin-left: 34px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><b><font style="font-size: 14px">Metafyysinen ympäristö</font></b></div></div></div></foreignObject><text x="126" y="14" fill="#000000" font-family="Helvetica" font-size="12px" text-anchor="middle">Metafyysinen ympäristö</text></switch></g><rect x="33" y="440" width="185" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 183px; height: 1px; padding-top: 450px; margin-left: 34px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><b><font style="font-size: 14px">Empiirinen ympäristö</font></b></div></div></div></foreignObject><text x="126" y="454" fill="#000000" font-family="Helvetica" font-size="12px" text-anchor="middle">Empiirinen ympäristö</text></switch></g><rect x="0" y="60" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 70px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Yleiset ennakko-oletukset</font></div></div></div></foreignObject><text x="63" y="74" fill="#000000" font-family="Helvetica" font-size="12px" text-anchor="middle">Yleiset ennakko-oletu...</text></switch></g><rect x="0" y="100" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 110px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Mallit</font></div></div></div></foreignObject><text x="63" y="114" fill="#000000" font-family="Helvetica" font-size="12px" text-anchor="middle">Mallit</text></switch></g><rect x="0" y="130" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 140px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Käsitteet</font></div></div></div></foreignObject><text x="63" y="144" fill="#000000" font-family="Helvetica" font-size="12px" text-anchor="middle">Käsitteet</text></switch></g><rect x="0" y="160" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 170px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Määritelmät</font></div></div></div></foreignObject><text x="63" y="174" fill="#000000" font-family="Helvetica" font-size="12px" text-anchor="middle">Määritelmät</text></switch></g><rect x="0" y="190" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 200px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Luokittelut</font></div></div></div></foreignObject><text x="63" y="204" fill="#000000" font-family="Helvetica" font-size="12px" text-anchor="middle">Luokittelut</text></switch></g><rect x="0" y="220" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 230px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Lait</font></div></div></div></foreignObject><text x="63" y="234" fill="#000000" font-family="Helvetica" font-size="12px" text-anchor="middle">Lait</text></switch></g><rect x="0" y="260" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 270px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Monimutkaiset ja yksinkertaiset väittämät</font></div></div></div></foreignObject><text x="63" y="274" fill="#000000" font-family="Helvetica" font-size="12px" text-anchor="middle">Monimutkaiset ja yksi...</text></switch></g><rect x="0" y="310" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 320px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Korrelaatiot</font></div></div></div></foreignObject><text x="63" y="324" fill="#000000" font-family="Helvetica" font-size="12px" text-anchor="middle">Korrelaatiot</text></switch></g><rect x="0" y="350" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 360px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Menetelmälliset olettamukset</font></div></div></div></foreignObject><text x="63" y="364" fill="#000000" font-family="Helvetica" font-size="12px" text-anchor="middle">Menetelmälliset olett...</text></switch></g><rect x="0" y="390" width="125" height="20" fill="none" stroke="none" pointer-events="all"/><g transform="translate(-0.5 -0.5)"><switch><foreignObject style="overflow: visible; text-align: left;" pointer-events="none" width="100%" height="100%" requiredFeatures="http://www.w3.org/TR/SVG11/feature#Extensibility"><div xmlns="http://www.w3.org/1999/xhtml" style="display: flex; align-items: unsafe center; justify-content: unsafe center; width: 123px; height: 1px; padding-top: 400px; margin-left: 1px;"><div style="box-sizing: border-box; font-size: 0; text-align: center; "><div style="display: inline-block; font-size: 12px; font-family: Helvetica; color: #000000; line-height: 1.2; pointer-events: all; white-space: normal; word-wrap: normal; "><font style="font-size: 14px">Havainnot</font></div></div></div></foreignObject><text x="63" y="404" fill="#000000" font-family="Helvetica" font-size="12px" text-anchor="middle">Havainnot</text></switch></g></g><switch><g requiredFeatures="http://www.w3.org/TR/SVG11/feature#Extensibility"/><a transform="translate(0,-5)" xlink:href="https://www.diagrams.net/doc/faq/svg-export-text-problems" target="_blank"><text text-anchor="middle" font-size="10px" x="50%" y="100%">Viewer does not support full SVG 1.1</text></a></switch></svg>
</center>

Yhteiskuntatieteissä liikumme jatkuvasti näiden kahden päätepisteen välillä. Meillä voi olla edellä mainittujen *kasvotyön* ja *habituksen* kaltaisia käsitekokonaisuuksia, joilla teemme selkoa havainnoistamme. Vaihtoehtoisesti meillä voi olla aineistona aikaisempia tutkimuksia, esimerkiksi havaittuja korrelaatioita, ja tarkastelemme näitä jonkin teoria avulla. Joskus taas aikaisemmassa tutkimuksessa havaitut asiat voivat toimia meillä suuntaa antavana teoreettisena viitekehyksenä.

Ytimessä on kuitenkin se, että teoriat toimivat jonkinlaisina yleistyksinä, jolla teemme selkoa yksittäisistä havainnoistamme. Ne ovat siis **työkaluja**, jotka auttavat meitä tekemään juuri *yhteiskuntatieteellisiä havaintoja*. Kuten todettua, teoriat eivät kuitenkaan suoraan vastaa tutkimuskysymyksiimme, vaan niitä pitää itse soveltaa ja koetella.

Tässä tekstissä painottuva näkökulmani on se, että on hyödyllistä ajatella teorian ja aineiston välillä olevan jatkuva "kaksisuuntainen liikenne"[^12]. Teoriat auttavat meitä näkemään aineistostamme uusia asioita ja tekemään selkoa aineistomme luonteesta. Teorioiden avulla voimme sanoa yksittäisistä havainnoistamme jotain yleisempää ja merkittävämpää. Aineisto taas auttaa metodin välitykselle pitämään teorioiden suhteen ns. jalat maassa eli tekemään sellaista teoriaa, joka vastaa todellisuutta. Pätevä metodi myös kehittää teoreettisia näkökulmia ja osoittaa niistä puutteita.

Tämä jatkuva kaksisuuntainen liikenne takaa sen, että näkemyksemme tutkimuskohteesta jatkuvasti kehittyy. Aloitamme haparoivilla ja epävarmoilla ideoilla, teorioilla ja tutkimuskysymyksillä, mutta tarkennamme näitä alun olettamuksia entistä enemmän todellisuutta vastaaviksi tutkimusprosessimme kuluessa. Tärkeää tässä prosessissa on uskallus tulkita ja selittää omaa tutkimuskohdettaan, ei vain kuvata sitä[^15].

Joudumme yhteiskuntatieteissä kärsimään siitä, ettemme voi saada täydellistä totuutta tutkimusaiheemme todellisuudesta. Meidän täytyy kuitenkin yrittää varmistaa se, että tulkintamme tutkimuskohteestamme on **mahdollisimman hyvä**. Esitämme muille tutkijoille todistusaineiston, jolla pyrimme vakuuttamaan muut siitä, että olemme löytäneet jotain uutta ja merkittävää. Voi kuitenkin olla niin, että myöhemmin joku osoittaa tulkintamme puutteelliseksi, mutta näin tiede menee eteenpäin.

## Lähteet

**Kuvat**

1. [The Valour Of Love (Abraham Solomon 1852)](https://artvee.com/dl/the-valour-of-love)
2. [Smoke from Cannon Shots (J.C. Dahl, 1831)](https://artvee.com/dl/smoke-from-cannon-shots)
3. [Sea View Of Cape Poge Lighthouse (Charles Hubbard, 1844)](https://artvee.com/dl/sea-view-of-cape-poge-lighthouse)
4. [Boy with a Horse in a Stable (Jacques Albert Senave, 1788)](https://artvee.com/dl/boy-with-a-horse-in-a-stable)
5. Alexander, J. C. (1982) Theoretical Logic in Scientific Thought. In Positivism, Presuppositions, and Current Controversies. Volume One of Theoretical Logic in Sociology (ss. 1–35). Kuvion käännös: Heiskala, R. (2012) Mitä yhteiskuntateoria on? Sosiologia, 49(2), 83–99.

[^1]: Olen taustaltani laadullisia menetelmiä käyttävä väitöskirjatutkija. Tästä laajasta ja monimuotoisesta laadullisen tutkimuksen kentästä sanoisin olevani lähellä abduktiivista (~teoriaohjaavaa) perinnettä. Erityisesti teos Tavory & Timmermans (2014) *Abductive Analysis: Theorizing Qualitative Research* on vaikuttanut omaan näkökulmaani. Myös Pertti Alasuutarin *Johdatus yhteiskuntatutkimukseen* (2001) ja *Laadullinen tutkimus 2.0* (2011) teokset ovat vaikuttaneet näkökulmaani.

[^2]: Teorian roolin opettaminen yhteiskuntatieteiden opiskelijoille on haastava tapaus sen monitulkinnaisuuden vuoksi, joten jos sinulla on hyviä neuvoja tähän liittyen, niin [ota minuun yhteyttä](/fi/contact)! Voin myös lähettää luentoni PowerPoint-diat, jos niitä haluaa katsoa.

[^3]: Erityisesti laadullisessa tutkimuksessa tästä on ollut kiistaa. Esimerkiksi aineistolähtöiseen *grounded theory* menetelmään kuuluu lähestyä aineistoa ilman ennakko-olettamuksia, mutta käsittääkseni tämän menetelmän myöhemmässä kirjallisuudessa on jokseenkin luovuttu tästä näkökulmasta. Ks. Tavory & Timmermans (2014) tästä.

[^4]: Tavory & Timmermans (2014) käyttävät tässä Peircen objekti-merkki-tulkitsin näkökulmaa. Ks. myös [semioottinen analyysi](https://www.fsd.tuni.fi/fi/palvelut/menetelmaopetus/kvali/teoreettis-metodologiset-viitekehykset/semioottinen-analyysi/).

[^5]: Becker (2017) *Evidence* kirjasta: Kaikki matemaattisen päättelyn ulkopuolella perustuu otaksumiin (conjectures). On olemassa hyvin perusteltavissa olevia otaksumia ja toisaalta huonoja sellaisia. Näitä otaksumia me perustelemme uskottavalla päättelyllä (*plausible reasoning*). Tässä päättelyssä on aina mahdollisuus ristiriitoihin ja väärässä olemiseen. Tällainen uskottava päättely on kuitenkin meidän ainoa tapa hankkia uutta tietoa ympäröivästä maailmasta.

[^6]: Tässä vuorovaikutus muiden kanssa on tärkeää. Sosiaalinen todellisuus ja erityisesti sen tutkiminen on välillä sen verran monimutkaista, ettei yksittäinen tutkija voi aina nähdä selvästi.

[^7]: Esimerkiksi Norbert Elias (1970) teoksessaan *What is Sociology?* pitää sosiologiaa kriittisenä välineenä salaliittoteorioita vastaan: "*Since people in distress are unable to live without some explanation, the gaps in understanding are filled out by fantasy.*" Teoksesta löytyy myös oivallinen otsikko luvusta 2: "*The sosiologist as a destroyer of myths*".

[^8]: Alasuutari (2011) *Laadullinen tutkimus 2.0*

[^9]: Tätä on kutsuttu myös *analyyttiseksi induktioksi*. Ks. esim. Hammersley (2011) On Becker’s Studies of Marijuana Use as an Example of Analytic Induction. *Philosophy of the Social Sciences* 41(4): 535–566.

[^10]: Mills, C. W. (2015) Intellektuaalinen Ammattitaito. Teoksessa *Sosiologinen mielikuvitus*, ss. 222–258. Gaudeamus.

[^12]: Tämä tulee Robert K. Mertonilta, ks. Swedberg (2019) How Do you Make Sociology out of Data? Robert K. Merton’s Course in Theorizing (Soc 213–214). *The American Sociologist* 50(1): 85–120.

[^13]: Abend (2008) The Meaning of ‘Theory.’ *Sociological Theory* 26(2): 173–199.

[^15]: Tämä on usein ongelma opiskelijoiden töissä. Ks. tähän liittyen Salo (2015) Simsalabim, sisällönanalyysi ja koodaamisen haasteet.