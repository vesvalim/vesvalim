---
title: Viitteidenhallintaohjelma säästää aikaa
subtitle:

# Summary for listings and search engines
summary: Viitteidenhallintaohjelman avulla on helppo koostaa lähdeluettelo omaan käsikirjoitukseensa. Se myös auttaa oman sähköisen kirjaston luomisessa ja ylläpitämisessä.

# Link this post with a project
projects: []

# Date published
date: "2021-01-13T00:00:00Z"

# Date updated
lastmod: "2021-01-13T00:00:00Z"

# Is this an unpublished draft?
draft: false

# Show this page in the Featured widget?
featured: false

# Featured image
# Place an image named `featured.jpg/png` in this page's folder and customize its options here.
image:
  caption: ''
  focal_point: ""
  placement:
  preview_only: false

authors:
- admin

tags: ["viitehallinta"]

categories: ["tutkimusvinkit"]

copyright_license:
  enable: true
  allow_derivatives: true
  share_alike: false
  allow_commercial: true
  notice: ''

highlight: true

---

Tarvitsenko viitteidenhallintaohjelmaa? Tämä riippuu toki lähteiden määrästä ja siitä, haluaako käyttää uuden ohjelman opettelemiseen aikaa. Todennäköisesti siihen käytetty aika kuitenkin maksaa takaisin. Erityisesti silloin, jos aikoo myös tutkielmansa jälkeen tehdä tutkimusta. Tässä tekstissä kerron, miten itse hyödynnän viitteidenhallintaohjelmaa.

## Mihin tarvitsen sitä?

Yksinkertaisimmillaan viitteidenhallintaohjelma pitää sisällään sinne tallennettujen julkaisujen lähdeviitteet. Sieltä löytyvät otsikot, tekijät, julkaisualustat, sivunumerot ja muut tarpeelliset tiedot julkaisuista.

Tarkoituksena viitteiden tallentamisessa on se, että niiden avulla voi helposti luoda muutamalla painauksella lähdeluettelon. Näin lähdeluetteloa ei tarvitse itse kirjoittaa. Lisäksi hyvä viitteidenhallintaohjelma pystyy muuttamaan viitteet haluttuun formaattiin. 

Jos kirjoitat suomalaiseen lehteen, niin silloin ohjelma tuottaa sinulle suomenkielisen lähdeluettelon samoista viitteistä. Jos taas target-lehtesi vaatii sitaatteihin ja lähdeluetteloon Harvard-tyyliä APA:n sijasta, niin sen vaihtaminen onnistuu myös helposti, automaattisesti.

Hyvä viitteidenhallintaohjelma ei ole pelkästään viitteiden säilytyspaikka tai lähdeluettelon laatija. **Se on myös sähköinen kirjasto**, joka säilyttää julkaisut nimettyinä ja helposti löydettävinä pdf-tiedostoina. Mielenkiintoiset artikkelit ja kirjat löytyvät myös vuosien päästä tästä arkistosta.

Näin itselleni viitteidenhallintaohjelmalla on kaksi tärkeää tehtävää: se auttaa viitteiden keräämisessä ja lähdeluetteloiden laatimisessa sekä sen avulla minun on helppo ylläpitää omaa sähköistä kirjastoani.

## Miksi Zotero?

Viitteidenhallintaohjelmilla on eroavaisuuksia, joten mikä niistä tulisi valita (esim. Zotero, Refworks vai Mendeley)? En ole käyttänyt kuin yhtä ohjelmaa, joten vertailua ei tässä kannata tehdä. Olen kuitenkin ollut tyytyväinen Zoteroon, joten voin suositella sitä. 

Zoteron parhaimpia puolia on sen pitkäjänteisyys. Se on jo vakiinnuttanut itsensä monien tutkijoiden käyttöön, joten sen aktiivisen käyttäjäkunnan ja avoimen lähdekoodin vuoksi sen ylläpitäminen todennäköisesti jatkuu myös tulevaisuudessa. Zotero on saanut rahoituksensa George Masonin yliopiston lisäksi säätiöiden ja sen käyttäjien lahjoitusten avulla. 

Zotero tarjoaa myös sen käyttäjilleen suurempaa levytilaa omille pdf-tiedostoille maksua vastaan. Vaikka tällainen "premium-palvelu" ohjelmassa onkin, niin silti [Zoteron takana on voittoa tavoittelematon organisaatio](https://www.zotero.org/about/). Sen saamat tuotut menevät siten suoraan ohjelman kehitykseen.

Aktiivisen käyttäjä- ja kehittäjäyhteisön vuoksi Zoterossa on monenlaisia ominaisuuksia ja [lisäosia](https://www.zotero.org/support/plugins). Esimerkiksi itse käytän [ZotFile](http://zotfile.com/)- ja [Better BibTeX](https://retorque.re/zotero-better-bibtex/) nimisiä lisäosia. Ensimmäiseksi mainittu lisäosa nimeää Zoteroon tallentamani pdf-tiedostot automaattisesti. Jälkimmäinen näistä auttaa minua raakatekstillä kirjoittamisessa luomalla päivittyvän .bib tiedoston. Muita mainitsemisen arvoisia lisäosia ovat Word- ja LibreOffice -lisäosat.

Zoteron selainlisäosa kannattaa myös ladata. Sen avulla lähdeviitteet siirtyvät kätevästi esimerkiksi Google Scholarista suoraan Zoteroon yhtä nappia painamalla. Näin itse ei tarvitse manuaalisesti kirjoittaa lähdeviitteitä Zoteroon. Olen kuitenkin huomannut, että usein joudun muokkaamaan manuaalisesti erityisesti suomalaisia lähteitä. Tällainen muokkaus onnistuu kuitenkin helposti Zoteron käyttöliittymästä.

Vielä yksi merkittävä Zoteron ominaisuus on mahdollisuus synkronointiin. [Tätä synkronointia](https://www.zotero.org/support/sync) voi tehdä eri pilvipalveluiden kautta tai sitten Zoteron oman synkronointipalvelun kautta (ilmaisella versiolla pääsee hyvin alkuun). Käytännössä tämä tarkoittaa sitä, että samat viitteet ja pdf-tiedostot ovat saatavilla kaikilla tietokoneillasi. Zoterossa on myös mahdollista tehdä ryhmäkirjastoja, joiden avulla esimerkiksi tutkijaryhmä voi helposti jakaa toisillensa luettavaksi aikaisempaa tutkimusta.

## Vinkkejä Zoteroon

Kun haluan tallentaa artikkelin tai kirjan Zoteroon, niin teen yleensä näin:

1. Käynnistän Zoteron ja yliopiston VPN-yhteyden
2. Etsin artikkelin tai kirjan julkaisijan sivustolta
3. Painan Zotero Connector -selainlisäosan painiketta
4. Muokkaan tarvittaessa lähdeviitteen kuntoon

Näin tehdessäni ZotFile-lisäosa nimeää automaattisesti tallentamani viitteen PDF-tiedoston ja vie sen kansioon. Tämä kansio synkronoituu yliopiston tarjoamaan OneDrive-pilveen. Näin tallentamani PDF-tiedostot ovat varmuuskopioitu ja saatavilla myös muilla työskentelyasemillani.

Jos en löydä julkaisusta hyvätasoista viitettä, niin seuraavaksi käytän Google Scholaria tai yliopistojen viitekantoja. Myös näissä palveluissa Zotero Connector lisäosa yleensä toimii ja saan tallennettua helposti viitteen.

**Omat Zoteron ja sen lisäosien asetukset:**

Pidän Zoteron käytön mahdollisimman yksinkertaisena. En käytä kansioita enkä järjestele sitä muutenkaan. Tärkeintä Zoterossa on se, että se pitää sisällään laadukkaita lähdeviitteitä ja pdf-tiedostoja. Haluan myös, että Zoteroon tallennettuja tiedostoja voi hyödyntää siinä tapauksessa, että se ei ohjelmana jostain syystä enää toimi. Lisäksi varmuuskopioin Zoteron tietoja aktiivisesti pilvipalveluihin ja omille kiintolevyilleni.

```
Zoteron omat asetukset:
- Rename Attachment files pois
- Linked Attachment folder OneDrive-kansioon

Better BibTeX:
- [auth:lower][veryshorttitle1_0][year]
- Unique: across all libraries
- Automaattisesti päivittyvä .bib-tiedosto varmuuskopiona.

ZotFile:
- Location of files: OneDrive-kansio
- Renaming Rules: %b (BibTeX)
- Poista muut Renaming rules
```
## Linkkejä

- [Zoteron nettisivut](https://www.zotero.org/)
- [Zoteron uusi palvelu, joka lupaa lähdeluettelon nopeasti](https://zbib.org/)
- [Videoita Zoteron käytöstä](https://www.youtube.com/results?search_query=zotero)
- [Mielenkiintoinen sovellus Zoterosta avoimena tietopankkina](https://kummastus.utu.fi/teknisia-tietoja-tietopankista/)
- [Turun yliopiston kirjaston ohjeet Zoteroon](https://utuguides.fi/viitteidenhallinta/zotero)
- [Kalifornian yliopiston ohjeet Zoteroon](https://guides.lib.berkeley.edu/zotero)